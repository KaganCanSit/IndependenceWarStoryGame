# Independence War Story Game

![KapakFotoğrafı](https://github.com/KaganCanSit/IndependenceWarStoryGame/blob/main/Documantation/KapakFoto%C4%9Fraf%C4%B1.png)

# •  **Kurtuluş Savaşı Hikayeleri Nedir? Amacı ne üzerine oluşturuldu?**

Günümüzde birçok oyun firması kendi kültürlerini ve dünya kültürünü barındıran tonlarca oyun geliştiriyor. Dünya savaşlarını, kendi nitelikli tarihi olaylarını barındıran tekrardan revize edilerek oyunlara uyarlanmış hikayeler. Bunların neticisinde hem kendi ülkeleri için getiri, hem de tarihi değerlerin diğer ülkelerdeki kişiler tarafından bilinmesi için zemin oluşturuyorlar. Bu düşünce sistemi üzerine bizlerin düşüncesi ise “Neden bizim hikayelerimizinde yer aldığı bir oyun olmasın?” şeklindeydi.

Tarihimizdeki en önemli olaylardan biri olan Kurtuluş Savaşı bu amaç doğrultusunda yer alabilecek bir tarihi değeri bulunmaktadır. Pek çok bilinmeyen ve anılmaya değer olay barındırmaktadır. Böylesine etkileyici hikayelerin hiçbir zaman unutulmaması ve değerinin unutulmaması için  bu etkileyici tarihten kesitleri bir oyunda toplamak, herkesin kahramanlarımızın farkında olmaları için Kurtuluş Savaşındaki hikayeler bu oyunda anlatılmaktadır.

Bizler yazılım mühendisliği öğrencisi olarak şimdilik basit olan fakat ileride geliştirilebilir, kendi  tarihimize ait kahramanların hikayelerinden oluşan modüler bir oyun geliştirmek istedik. Bizlerin de Unity ile tanışmasına ve oyun programlama noktasında en azından bakış atmamızı sağlayan projemizdir.


# •  **Şerife Bacı’nın Hikayesi**

Kurtuluş Savaşı zamanı İnebolu’dan kağnılarla Kastamonu’ya cephane
taşınacaktır. Her evden bir kağnı yola çıkacaktır. Erkek varsa erkek yoksa genç veya kadın bu vatan görevini yapacaktır.

1921 yılının son günlerinde Şerife Bacı, Elif'iyle beraber yola çıkar.
İnebolu’dan kağnıya yüklenen cephaneyi Kastamonu’ya götürmek üzere yoladüşer. Hava şartları çok çetindir. Kar, soğuk… Kastamonu Kışlası’na
yaklaştığında top mermileri ıslanmasın diye kazağını mermilerin üzerine örter, yavrusu "ölmesin" diye de üzerine kapanır… Vücut sıcaklığını Elif’ine veren kahraman Şerife Bacı görevini tamamlamasına ve mermileri ulaştırmasına karşın soğuktan donarak şehit olur.


# •  **Oynanış ve Amaç**

Bu oyundaki amaç, karakterimizi ve bebeğini sağ salim gitmesi gereken
noktaya kadar götürmek. Soğuk hava şartları nedeniyle karakterimizin sağlığı sürekli azalmaktadır. Kamp alanları karakterimizin sağlığını arttırmak için kullanılabilir. Bir sonraki kamp alanının ne zaman karşımıza çıkacağı belli olmadığı için tedbirli ve dikkatli oynamamız gerekir.

Bebeğin ise karnı acıkmakta. Karakterimiz, bebeğin açlık barı
boşalmadan önce onu kucaklamalı ve emzirmelidir. Bebek emzirilirken hareket edilemez. Bebek açlığı, belirli seviyeye gelince ağlama sesi devreye girerek kullanıcıya olayın psikolojisi, ambiyansı hissettirilmek amaçlanmıştır. Kağnı bizimle beraber bitiş noktasına gelmelidir. Bebeği kucaklamak için kağnı bırakılmalıdır ve ardından tekrar kağnı çekmeye devam edilmelidir.

# •  Kontroller

> “space bar”(boşluk tuşu): Ara sahnede-ara sahneyi geçmek için kullanılır. Oyun içinde kağnıyı bırakmak için kullanılır.
> 
> 
> “backspace”(silme tuşu): Kağnının ön tarafında iken kağnıyı tekrar tutmak için kullanılır.
> 
> “b” tuşu: Bebeği kağnıdan almak için kullanılır.
> 
> “p” tuşu: Bebeği tekrar kağnıya koymak için kullanılır 
> 

# •  Kazanma ve Kaybetme

Karakterin sağlık barı boşalırsa veya bebeğin açlık barı boşalırsa oyun
kaybedilir. Eğer ki karakterimiz ve bebeği, sağ salim bir şeklide haritanın en sağ tarafındaki kışla yakınlarına varmayı başarırsa oyun kazanılır ve son ara sahne girer.

# •  Oynanış
[Oynanış Videosu](https://github.com/KaganCanSit/IndependenceWarStoryGame/blob/main/Documantation/Independence%20War%20Story%20Game.mp4)

# •  Teknik Detaylar

- Scenes:
    - Menu
    - First
    - Game
    - LastScene
- Scripts:
    - MainMenu
    - LangDropDown
    - OpeningMenuMenager
    - Baby
    - BabyHungerBar
    - CamFollow
    - Controller
    - Effects
    - GameMenager
    - HealthBar
    - Player
    - PlayerController
    - PlayerOnTrigger
    - Tutorial
    - FinalMenuMenager

# •  Ekip

Biz Manisa Celal Bayar Üniversitesi Yazılım Mühendisliği 3.sınıf öğrencileriyiz. Yazılım Yapımı projemiz için başladığımız bu oyunu, daha sonra devam etmeye uygun bir şekilde yaptık.

Oyun yapımında Unity kullandık ve bu işin profesyonelleri olmadığımız için görsel, ses gibi alanlarda hazır assetler kullandık.

Kağan Can Şit -> [Github](http://github.com/KaganCanSit) / [Linkedin](http://linkedin.com/in/kagancansit/)

Ömer Faruk Yılmaz -> [Github](http://github.com/OmerFarukYilmaz-github) / [Linkedin](http://linkedin.com/in/%C3%B6mer-faruk-y%C4%B1lmaz-490032234)
